# HUSREGLER

### _"Man skal ikke plage andre, man skal være grei og snill, og for øvrig kan man gjøre hva man vil"_
-kardemommeloven

__Kardemommeloven er egentlig alt du trenger å følge for at Hackheim skal være en plass hvor alle trives, så ha den i bakhodet når du er innom og gjerne også ellers i livet. Det er dog et par andre ting det er greit å huske på:__

### Generelt:
* __Orden__
	* Sørg for at verkstedet ser ut slik som det gjorde når du gikk inn døra eller eventuelt litt bedre, Hackheim drives på frivillig basis og ingen av oss liker å rydde, men alle monner drar så om vi alle bidrar litt blir opplevelsen av å være på Hackheim litt bedre.

	* __Er du sistemann som forlater verkstedet?__ 

		* Sjekk at alt utstyr er skrudd av
			
			Loddebolter, limpistoler, laserkutter og 3D printere genererer mye varme og kan være en brannfare.

		* Sjekk at dørene er låst

			Dobbeltsjekk at døren ut mot bakgården og ut mot baren låser seg, vi holder til midt i Sentrum og det er masse folk med uærlige intensjoner som fort kan snappe med seg noe verdifult.

	* Personlig utstyr må oppbevares i egen skuff, har du ikke fått tildelt en skuff? Spør om å få en skuff enten direkte eller via Slack. ting som ligger å slenger rundt om kring vil assimileres inn i kollektivet.

	* Det er ikke lov å sove / overnatte på Hackheim: Er du dødstrøtt? da har du ingenting på Hackheim å gjøre, har du blitt sparket ut fra boligen din? ikke overnatt på Hackheim, spør om noen har en sofa du kan krasje på eller oppsøk passende tiltak hvor du kan få hjelp.

	Å finne noen sovende på verkstedet kan være utrivelig for andre, trøtte mennesker gjør lettere tabber og det er __enkelt og greit ikke lov.__

* __Sikkerhet__

	* __Brann__

	I motsettning til mange andre hackerspace er vi i en litt spesiell situasjon med tanke på at vi deler lokaler med bar og co-working space, går brannalarmen så evakueres hele bygget og det kan bli særdeles dårlig stemning om du er ansvarlig for å tømme baren en travel fredagskveld.

	Starter du en reell brann kan sprinkleranlegget utløses og datamaskiner, flipperspill og utstyr på hele bygget kan ødelegges.

	* __Skade på person__ 

	Det er alle sitt ansvar å passe på at ingen skader seg, er du usikker på om noe er lurt? tenk på det en gang til før du eventuelt skader deg selv eller andre.

	Det samme gjelder om du ser noen andre som gjør noe som ikke ser trygt ut, spør vedkommende _"er det der virkelig lurt? burde du ikke gjøre dette på en tryggere måte?"_ om ikke annet så har du i det minste ikke dårlig samvittighet for at noen andre skadet seg uten at du gjorde noe og verden er velsignet med nok et levende eksempel på darwinisme.

	Ha alltid i bakhodet at om du skader deg selv så har du skadet deg selv, du kan kun legge skylden på deg selv. Har du gjort noe som skadet noen andre så er det mye værre, da har du i beste tilfelle din egen samvittighet å slite med.

	* __Skade på utstyr / byggmasse__

	Akkurat som nevnt over, det er alle sitt ansvar å sørge for at det ikke påføres skade på byggmasse eller utstyr.

	Ødelegger du noe forventes det at du reparerer eller erstatter det.
	 vi har mye kostbart utstyr og utstyr som brukes av mange så tenk deg om to ganger før du gjør noe dumt.

	


* __Alkohol__

	Våre lokaler er ikke dekt av sjenkebevillingen på huset, Dvs. __ingen beholdere med alkohol skal krysse dørstokken inn til verkstedet, inn i heisen eller trappeoppgangen.__

	Du kan ta med deg alkohol inn via bakgata men vi oppfordrer de som er øltørste til å ta en liten pause å gå ut i baren å kose deg framfor å drikke alkohol inne på verkstedet.

	Mister baren bevillingen så går det ut over alle på huset, inkludert oss.
		

### Nettverk:

__Kort og godt: KARDEMOMMELOVEN__

* __Ikke gjør skade på Hackheim eller andre sitt utstyr__

	O.K. Kanskje du sitter og snoker litt rundt i nettet vårt og finner en IP som er sårbar for en eller annen form for exploit, helt greit. Men ikke benytt deg av muligheten til å gjøre faenskap, finn ut hva/hvem IP'en tilhører, si ifra eller enda bedre: hjelp de å fikse problemet.

* __Ikke gjør shady ting på internett fra vår IP__

	Nok en gang så er vi litt inne på darwinisme: er du dum nok til å gjøre noe ulovlig på nettet uten å skjule at det skjer herifra så kan du forvente at vi finner rette vedkommende å legge skylden på. 

### Utstyr:

* __Utstyr du kan fritt bruke:__

	Om annet ikke er sagt kan alle bruke utstyret, det forventes som nevnt ovenfor at du ikke påfører utstyret, deg, andre eller bygningen skader ved å bruke det.

	Er du usikker på hvordan du bruker noe? spør framfor å gjøre noe dumt, alle brukerne av Hackheim oppfordres til å dele sin kunnskap med andre!

* __Utstyr som krever opplæring før bruk__

	* __3D Printer__
	
		3D printerne våre er relativt enkle i bruk dog før du hiver deg rundt å kjører igang en print, få noen som kan å bruke printern til å lære deg hvordan du bruker den.

		Først og fremst så er det store odds for at du faktisk ikke får ut det du forventer fra printeren uten at du faktisk vet hva du gjør, i tillegg så anser vi ikke 3D printerene som 100% trygge og de er fult kapable til å bli mange hundre grader varme på enkelte steder så du kan brenne deg ganske stygt og de er en potensiell brannfare.		

	* __Laserkutter__

		Laserkutteren er den desidert dyreste gjenstanden vi har og kanskje også det som kan forårsake mest skade om den brukes feil,
		før du bruker laseren __MÅ HA DU UTFØRT OPPLÆRING__
