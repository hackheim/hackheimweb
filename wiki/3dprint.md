# 3D printere

Vi har tre printere på hackheim, alle sammen er prusa i3 MK3 printere med litt forskjellige konfigurasjoner for forskjellige formål.

Å bruker printere / filament er gratis for medlemmer såfremt det er for egne prosjekter på hobbybasis.

## Hva har vi?

|| Modell       | Dyse  | Bed        |
|-| ------------ | ----- | ---------- |
| **Prusa #1** | Prusa i3 MK3  | 0.6mm | Smooth PEI   |
| **Prusa #2** | Prusa i3 MK3S | 0.4mm | Textured PEI | 
| **Prusa #3** | Prusa i3 MK3S | 0.4mm | Textured PEI | 

Prusa #1 har som du ser større dyse og egner seg bedre for større og mer solide modeller mens for det aller meste og der man ønsker bedre detaljkvalitet anbefaler vi å bruke Prusa #2 eller #3.

## Hvordan printer jeg?

På samtlige av PC'ene på Hackheim er Prusaslicer installert og satt opp med korrekte profiler for alle tre printerne.

Det er også mulig å installere Prusaslicer og profilene på egen maskin.

For å printe så importerer du .stl eller .3mf filen du har enten lagd eller lasta ned inn i Prusaslicer.

Videre så velger du hvilken printer du skal printe på og gjør eventuelle justeringer av innstillinger og velger filament, klikker "slice" og "send to printer" og voilla! printen setter igang.

Det som ligger inn av profiler i Prusaslicer funker finfint i de aller fleste tilfeller så det skal være lite behov for å knote mye før man setter igang en print.

### Do's

- Lag kule ting!
- Bytt plast om du vil printe i andre farger/materialer
- Hold et øye med printen mens den går, du trenger ikke å stirre på printen konsekvent, men vi forventer at du er på huset mens printeren går.
- Sjekk estimert print-tid i Prusaslicer før du starter printen slik at du ikke starter en aaaaaalt for lang print uten at du kan følge med den.
- Sjekk hvilket filament som står i printeren før du slicer og starter jobben.

### Don'ts

- Ikke forlat huset mens printeren går, Selv om i3'ene våre er veldig pålitelige og gode så er det varme komponenter som kan forårsake brann og ganske store effekter som går gjennom de.
- Bytte rundt på printplatene, hver printer er kalibrert til hver sin plate og om du stokker om på de blir det fort kaos med kalibrering og så videre for neste bruker.
- printplatene skal **IKKE** rengjøres med annet enn blåjiff eller eventuelt blåsprit om plata er skikkelig skitten.
- Bruk printern om du ikke har peiling, spør noen som har peiling først!
