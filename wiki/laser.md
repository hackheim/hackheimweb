# Laserkutter

Vi har en Full Spectrum Muse laserkutter tilgjengelig for bruk for våre medlemmer.

Laseren er på 45W og har arbeidsareal på 30x50cm.

Medlemmer bruker denne gratis for egne prosjekter, komersielle prosjekter er også velkomne. men om du tjener penger på å bruke laseren må du også forvente at vi tjener på det, snakk med noen i styret for å komme frem til en deal.

Besøkende kan også få kuttet/gravert ting på laseren på åpne dager for 350kr/timen.

## Opplæring / bruk for medlemmer

Medlemmer kan bruke laseren etter å ha gjennomført kursing på å bruke laserkutteren.

Opplæring består av to deler:

1) Full Spectrum sine egne sertifiseringer, både Laser 101 og Muse sertifiseringen på http://laser101.fslaser.com/

2) One-on-one session med superbruker (Nikolai, Hans, Torbjørn) hvor vi går gjennom egne regler/rutiner også videre.

## Regler

 - Ligg unna alt av materialer som står på lista over farlige materialer over laseren, du kan også regerere til denne fine oversikten hos ATX Hackerspace: http://atxhackerspace.org/wiki/Laser_Cutter_Materials
- **ALDRI** gå fra laseren mens den går, det er tross alt en meget kontrollert brann du har på gang nedi maskinen, hold et øye med den! brannalarm i et verneverdig bygg midt i sentrum blir fort jævla dyrt!
- Ikke ta på speil og linser
- Bruk loggboka hver gang du bruker laseren slik kan vi holde kontroll på om det er behov for vedlikehold
- Hold området rundt laseren rent og ryddig
- Plukk ut avkapp og scraps fra laseren etter du er ferdig

## Materialer

- Vi selger materialer til bruk i laseren, dette inkluderer:

- MDF, både naturell og sort
- Flyfinner
- Ymse farger av akryl/plexiglass

Materialer betales ved å bruke vipps-butikken vår, søk etter Hackheim på vipps og velg materialene du kjøper i menyen.

Det er også en hylle med materialer som er brukbare men allerede brukt til andre jobber og en egen hylle for å oppbevare plater du skal bruke mer av, sett på navn og dato den ble kjøpt, etter tre måneder vil materialer være fritt fram for andre å bruke og flyttes til freebie-hylla.
