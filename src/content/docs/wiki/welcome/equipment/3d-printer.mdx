---
title: 3D-printere
description: Guide til 3D-printing på Hackheim - utstyr, prosess og retningslinjer
---

Vi har **tre Prusa i3 MK3-printere** på Hackheim med litt forskjellige konfigurasjoner for forskjellige formål.

**Bruk av printere og filament er gratis for medlemmer** – så lenge det er for egne hobbyprosjekter!

## Våre 3D-printere

| Printer | Modell | Dyse | Bed |
|---------|--------|------|-----|
| **Prusa #1** | Prusa i3 MK3  | 0.6mm | Textured PEI   |
| **Prusa #2** | Prusa i3 MK3S | 0.6mm | Textured PEI |
| **Prusa #3** | Prusa i3 MK3S | 0.4mm | Textured PEI |

**Prusa #1 og #2** har større dyser (0.6mm) og egner seg best for **store og solide modeller**.

**Prusa #3** har mindre dyse (0.4mm) og gir **bedre detaljkvalitet** for de fleste prosjekter.

## Hvordan printer jeg?

**PrusaSlicer** er installert på alle PC-ene på Hackheim med korrekte profiler for alle tre printerne. Du kan også installere PrusaSlicer og profilene på din egen maskin.

### Fremgangsmåte:
1. **Importer** din .stl eller .3mf fil i PrusaSlicer
2. **Velg printer** du skal bruke
3. **Juster innstillinger** og velg filament
4. Klikk **"Slice"** og deretter **"Send to printer"**
5. **Voilà!** Printen starter

Profilene som ligger inne fungerer fint i de aller fleste tilfeller, så det skal være lite behov for å justere mye før du starter.

## Retningslinjer

### ✅ Gjør dette:
- **Lag kule ting!**
- Bytt filament hvis du vil printe i andre farger/materialer
- **Hold øye med printen** mens den går – du trenger ikke stirre konstant, men vær på huset
- **Sjekk estimert print-tid** før du starter, så du ikke begynner en altfor lang print
- **Sjekk hvilket filament** som står i printeren før du starter jobben

### ❌ Ikke gjør dette:
- **Ikke forlat huset** mens printeren går – selv om våre i3-ere er pålitelige, har de varme komponenter som kan forårsake brann
- **Ikke bytt rundt på printplatene** – hver printer er kalibrert til sin egen plate
- **Ikke rengjør platene** med annet enn Blåjiff eller eventuelt isopropanol hvis platen er skikkelig skitten
- **Ikke bruk printeren** hvis du ikke har peiling – spør noen som kan det først!
